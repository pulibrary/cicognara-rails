<div xmlns="http://www.w3.org/1999/xhtml" class="container">
   <div class="row">
      <div class="col-sm-3">
         <div id="facets" class="facets sidenav">
            <div class="top-panel-heading panel-heading">
               <button type="button"
                       class="facets-toggle"
                       data-toggle="collapse"
                       data-target="#facet-panel-collapse">
                  <span class="sr-only">Toggle table of contents</span>
                  <span class="glyphicon glyphicon-menu-hamburger"/>
               </button>
               <h2 class="facets-heading hidden-sm hidden-md hidden-lg">
                                  Table of Contents
                                </h2>
            </div>
            <a class="btn btn-primary vatican-catalogo"
               href="https://digi.vatlib.it/view/STP_Riserva.IV.169(1)">Vatican Annotated Catalogo</a>
            <div id="facet-panel-collapse"
                 class="collapse panel-group"
                 data-spy="affix"
                 data-offset-top="120">
               <ol class="toc">
                  <li>
                     <a href="/catalogo/section_1.0">Proemio</a>
                  </li>
                  <li>
                     <a href="/catalogo/section_1.1">Delle belle arti in generale</a>
                  </li>
                  <li>
                     <a href="/catalogo/section_1.2">Della Pittura Trattati</a>
                  </li>
                  <li>
                     <a href="/catalogo/section_1.3">Dell’intaglio in Rame e in Legno</a>
                  </li>
                  <li>
                     <a href="/catalogo/section_1.4">Della scultura trattati</a>
                  </li>
                  <li>
                     <a href="/catalogo/section_1.5">Elementi proporzioni e anatomia</a>
                  </li>
                  <li>
                     <a href="/catalogo/section_1.6">Della architettura trattati</a>
                  </li>
                  <li>
                     <a href="/catalogo/section_1.7">Architettura teatrale moderna</a>
                  </li>
                  <li>
                     <a href="/catalogo/section_1.8">Architettura teatrale antica</a>
                  </li>
                  <li>
                     <a href="/catalogo/section_1.9">Prospettiva</a>
                  </li>
                  <li>
                     <a href="/catalogo/section_1.10">Edifici di vario genere</a>
                  </li>
                  <li>
                     <a href="/catalogo/section_1.11">Poemetti didascalici sulle arti</a>
                  </li>
                  <li>
                     <a href="/catalogo/section_1.12">Scrittori del bello</a>
                  </li>
                  <li>
                     <a href="/catalogo/section_1.13">Poemi, drammi e autori classici figurati</a>
                  </li>
                  <li>
                     <a href="/catalogo/section_1.14">Favoleggiatori</a>
                  </li>
                  <li>
                     <a href="/catalogo/section_1.15">Lettere pittoriche e antiquarie</a>
                  </li>
                  <li>
                     <a href="/catalogo/section_1.16">Descrizioni relazioni e memorie</a>
                  </li>
                  <li>
                     <a href="/catalogo/section_1.17">Orazioni pittoriche</a>
                  </li>
                  <li>
                     <a href="/catalogo/section_1.18">Feste ingressi, trionfi, spettacoli e funerali</a>
                  </li>
                  <li>
                     <a href="/catalogo/section_1.19">Miscellanee</a>
                  </li>
                  <li>
                     <a href="/catalogo/section_1.20">Abiti e costumanze antiche e moderne</a>
                  </li>
                  <li>
                     <a href="/catalogo/section_1.21">Emblemi</a>
                  </li>
                  <li>
                     <a href="/catalogo/section_1.22">Mitologia, riti e costumi religiosi di tutti i popoli</a>
                  </li>
                  <li>
                     <a href="/catalogo/section_1.23">Biblie figurate vite istoriate</a>
                  </li>
                  <li>
                     <a href="/catalogo/section_1.24">Dizionari e abecedari</a>
                  </li>
                  <li>
                     <a href="/catalogo/section_1.25">Biografia</a>
                  </li>
                  <li>
                     <a href="/catalogo/section_1.26">Autori di fisonomia</a>
                  </li>
                  <li class="current">Proemio</li>
                  <li>
                     <a href="/catalogo/section_2.1">Dell’antichità in genere</a>
                  </li>
                  <li>
                     <a href="/catalogo/section_2.2">Antichitá arabe, egizie, indiche ec.</a>
                  </li>
                  <li>
                     <a href="/catalogo/section_2.3">Antichitá etrusche e italiane avanti i romani</a>
                  </li>
                  <li>
                     <a href="/catalogo/section_2.4">Antichità greche, greco-italiche, ercolanensi.</a>
                  </li>
                  <li>
                     <a href="/catalogo/section_2.5">Numismatica e pietre intagliate</a>
                  </li>
                  <li>
                     <a href="/catalogo/section_2.6">Iscrizioni</a>
                  </li>
                  <li>
                     <a href="/catalogo/section_2.7">Erudizione varia</a>
                  </li>
                  <li>
                     <a href="/catalogo/section_2.8">Grandi musei</a>
                  </li>
                  <li>
                     <a href="/catalogo/section_2.9">Opere di scultura d’ogni genere antiche e moderne illustrate.</a>
                  </li>
                  <li>
                     <a href="/catalogo/section_2.10">Roma antica e moderna.</a>
                  </li>
                  <li>
                     <a href="/catalogo/section_2.11">Vedute di città</a>
                  </li>
                  <li>
                     <a href="/catalogo/section_2.12">Guide e brevi illustrazioni</a>
                  </li>
                  <li>
                     <a href="/catalogo/section_2.13">Guide</a>
                  </li>
                  <li>
                     <a href="/catalogo/section_2.14">Cataloghi</a>
                  </li>
                  <li>
                     <a href="/catalogo/section_2.15">Cataloghi senz’anno</a>
                  </li>
                  <li>
                     <a href="/catalogo/section_2.16">Equitazione</a>
                  </li>
                  <li>
                     <a href="/catalogo/section_2.17">Alcuni libri di bibliografia</a>
                  </li>
                  <li>
                     <a href="/catalogo/section_2.18">Mitologia imagini sacre e costumi religiosi di diversi popoli</a>
                  </li>
                  <li>
                     <a href="/catalogo/section_2.19">Appendice</a>
                  </li>
               </ol>
            </div>
         </div>
      </div>
      <div class="col-sm-9">
         <section class="catalogo-section" id="2.0">
            
            
            <span class="catalogo-pb" id="page_III">III</span>
            <head>
               <h1>Proemio</h1>
            </head>
            <p>Se mai avvi un momento, in cui il sussidio delle lettere o degli studi arrechi sommo conforto, egli è certamente quello,
in cui l’imaginazione ed il cuore sono preoccupati da idee melanconiche nel fuggire degli anni ridenti coll’avvicinarsi il
gelo dell’età troppo matura. E memore di quel detto di Cicerone che simili occupazioni, oltre l’alimento che danno alla
gioventù e il diletto che porgono all’età senile, anche in adversis perfugium ac solatium proebent, io mi diedi intero alle
arti, alle antichità ed ai libri, col farmi di loro in tal modo scudo ed asilo contro la non lieta fortuna. Nulla dunque a me
più caro di questi muti testimoni delle mie affezioni, raccolti nell’epoca che segna il fine della giovinezza e dà principio
alla maturità: e se le varie annotazioni, che per sola mia norma e soccorso della memoria, andai segnando sui margini
del mio catalogo, ora comparendo alla luce, riusciranno di utilità o di pascolo alla curiosità di qualche studioso, verrà in
tal guisa reso anche un omaggio a questi compagni della miglior parte della mia vita, che m’inspirarono altresì la voglia
di contribuire colle mie forze <span class="catalogo-pb" id="page_IV">IV</span> all’onor dell’Italia, studiando di aggiugnere alle patrie glorie colle tenui opere mie.
Troppo mi avrebbe incresciuto il rimprovero d’uom neghittoso, dopo essere pienamente convinto della necessità che
ognun debba contribuire e nessuno abbiasi a sgomentare, sul prestare il sussidio dell’opera propria in qualche ramo di
pubblico servigio e di utilità generale. Credetti doversi tenere a sdegno non tanto l’orgogliosa jattanza, quanto
l’indolente modestia; le quali servono talvolta di mendicato pretesto, per ritirare chi non abbia infermo il corpo o lo
spirito dall’adempire a questo sacro dovere.</p>
            <p>E molto meno in tal circostanza so contenere l’amarezza, che vienmi dal vedere alcuni preclari ingegni irritarsi e
ammutolirsi per certa opposizione, contro la quale sarebbe impresa tanto onorata il resistere con generosa fermezza;
poiché non s’avveggono che le diatribe, le sette e le rivalità di parte, in cui studiasi di mantenere o dividere l’italiana
letteratura da alcuni prezzolali Aristarchi, è opera soltanto dei veri nemici sdegnati della gloria del nostro nome. Il
prender di mira e far guerra alle cose, d’omeri troppo forti abbisogna ed è perciò che con mercenario accorgimento si
assoggettano alcuni a muoverla alle parole, affinché si ritardi il progresso dello spirito umano col questionar sulle
ciancie; dal che deriva che, oltre le divisioni imposte dalla natura, seguano tra i popoli, che parlano la stessa lingua,
quelle ancora delle elocuzioni. Quindi, moltiplicandosi gli <span class="catalogo-pb" id="page_V">V</span> Areopaghi, si attizzano le intestine discordie e si serve
alle mire d’ogni avversario della nostra grandezza, inalberando lo stendardo delle tenebre contro quel della luce. Per la
qual cosa non sarà da meravigliarsi che ogni straniero sogghigni scorrendo i giornali d’Italia, ove sì poco trovasi di
filosofia razionale, di economia pubblica, di milizia, di utili scoperte e d’altre materie gravissime, che furono i primi
nostri studi e che ricevettero tanto oltraggio dalle persecuzioni e dalla forza prepotente della popolare ignoranza, che
schernì, o proscrisse ciò che non fu educata a conoscere e venerare. Il grado di onore, che può competere alle nazioni, le
quali pretendono a una certa grandezza, sarà maggiormente elevato, quanto sarà più eminente la loro coltura e la lor
civiltà.</p>
            <p>Ma tornando a questa collezione di libri, il motivo che particolarmente m’indusse a stamparne il catalogo, fu quello di
soddisfare alle istanze di molti amici e conoscitori di questo ramo di studi: e quindi fo manifesto come io son ben
lontano dal credere d’aver fatto un lavoro completo, qual sarebbe quello d’una bibliografia d’autori d’arti e d’antichità,
con cui si potrebbe allora esaurir la materia, più secondando le cognizioni, di quello che le opere da me raccolte. Questo
non è che il puro elenco de’ libri da me posseduti, fra’ quali ad alcuno parrà stranissimo il non trovare certe opere ovvie
e notissime e di facile acquisto, che avrei agevolmente potuto indicare, se avessi avuto il <span class="catalogo-pb" id="page_VI">VI</span> piccolo orgoglio di non
far apparire alcuna mancanza nella serie degli autori più celebrati. Forse nel decorso degli anni potranno esser riempite
le lacune, che or si vedranno ed a questo catalogo potrà da chiunque aggiungersi copiosa appendice.</p>
            <p>Intanto, senza ch’io intenda di rivaleggiare coi de Bure, coi Brunet, coi Renouard, coi Dibdin, spero che gli amatori
delle arti e delle antichità trovar potranno riuniti in un colpo d’occhio numerosi e non comuni oggetti, che formano gran
parte delle loro delizie e forse li troveranno in maggior copia che non appariscono nelle grandi biblioteche, per
quell’insistenza con cui un raccoglitore passionato non perde di vista alcuna delle pietre, che restano disgiunte nelle
distruzioni d’altri preziosi edifizi.</p>
            <p>Erano in Italia rinomate particolarmente alcune collezioni in queste materie, fra le quali primo luogo tennero quelle del
Segretario dell’Accademia Milanese ab. Bianconi, poi 1’altra che vi si aggiunse del coltissimo artista Giuseppe Bossi
mio amico particolare, coi quali sovente ebbi gara nell’acquisto di qualche prezioso cimelio; e nella dispersione di
quelle raccolte non fui indolente, procurandomi le cose più rare e distinte. Lo stesso dicasi ogni qualvolta mi avvenni
nei ben compatti esemplari della Biblioteca del Thuano, nei libri postillati da Mariette, da d’Agincourt, dal Villoison,
dal marchese Maffei e da tanti altri sommi uomini, come l’ispezione di questo catalogo potrà andar di <span class="catalogo-pb" id="page_VII">VII</span>
mostrando. Ma più specialmente posi indefessa cura nella scelta degli esemplari in molti libri d’antichità figurati, ove la

               
               
freschezza delle stampe diviene di una somma importanza e non risparmiai diligenze nel cangiare i mediocri per
ottenere i migliori: la qual cosa particolarmente potrà chiarirsi in tutti quelli di Pietro Santi Bartoli, che qualora non
siano di dedica, o di antica provenienza, sono infinitamente lontani dalla primitiva nitidezza, che caratterizza le opere
gustose, sebben poco esatte, di quell’intagliatore.</p>
            <p>Ho ciò voluto indicare, non già per vantarmi di simili possedimenti, ma poiché così non sarà di sovente citata la rarità
dei libri, o la squisitezza degli esemplari, come suol farsi nella più parte dei cataloghi; e poiché tal cosa ritiensi per
rarissima e preziosa in Francia, in Germania, in Inghilterra, che meno fra noi si pregia in Italia e viceversa: prova ne
fanno i prezzi dai bibliografi apposti, o quelli che nelle pubbliche vendite si sono anche verificati. Lo stesso dicasi delle
legature dei libri, molti dei quali con sobria decenza e non pochi con magnificenza sono rilegati; nella qual’arte
eccellenti artefici può vantare l’Inghilterra, per l’intrinseca perfezion del lavoro, che vince a parer mio la ricercata
esterior eleganza dei legatori di Germania e di Francia.</p>
            <p>Nessun proponimento avendo io dunque seguito nel fare questa Raccolta, fuori che il piacer mio, non mi sono
scrupolosamente prefis <span class="catalogo-pb" id="page_VIII">VIII</span> so di eliminare alcuna cosa, che strettamente non appartenesse a quei rami nei quali ho
suddivise le materie, con un reparto non tanto suggeritomi dalla comodità mia propria, quanto dalle altrui abitudini. E
siccome questa collezione nacque a misura che la mia fortuna poté soddisfare le mie inclinazioni, così agevolmente
ognuno vedrà, che ove più rapidi mezzi si volessero adoprare, nulla sarebbe più agevole che il dar compimento a questa
raccolta, essendosi le mie cure il più spesso ristrette agli oggetti della maggior rarità.
Forse qualcuno troverà di soverchio sentenzioso quel cenno, che ho apposto alla più parte delle opere ed alcun altro
bramerà forse per avventura che fossero state indicate più minute particolarità e certamente non tutti rimarranno
appagati delle mie opinioni; alle quali cose mi parve aver risposto quando più sopra esposi di aver dato al pubblico
questa raccolta senza pretendere di presentare un lavoro bibliografico in ogni sua parte completo.</p>
            <p>Dirò ora qualche cosa intorno la divisione, che ho data alle materie del presente catalogo.</p>
            <p>Rimane naturalmente divisa questa collezione in due parti, l’una più strettamente addetta agli studi delle belle arti,
l’altra a quello delle antichità. Cominciasi con una serie di trattati teorici e pratici, preceduti e accompagnati dagli autori
storici dell’arte in generale e individualmente poi seguono tutti gli scrittori di pittura, disegno, intaglio d’ogni maniera,
scul <span class="catalogo-pb" id="page_IX">IX</span>tura e tutte le opere elementari per la figura e per gli ornamenti e per tutte le lineari imitazioni e quelle infine
che riguardano le proporzioni e gli studi anatomici applicati alle arti. Seguono tutti i grandi trattati di architettura e di
prospettiva, le opere concernenti l’architettura teatrale antica e moderna e tutti gli altri varj generi di edificj e le
macchine e i materiali per l’arte edificatoria. Possiamo vantar questo ramo come il più ricco di oggetti preziosi, al di là
di quant’altri ne abbiam conosciuti nelle principali biblioteche d’Europa. Abbiam giudicato appartenere strettamente a
questa prima parte tutte le opere didascaliche in verso, non meno che ogni altro poetico scritto, che celebri od illustri
oggetti che riguardano le arti e tutti anche quei poemi classici, o quei favoleggiatori, che uniscono all’interesse poetico
il corredo delle figure, per opera di disegnatori od intagliatori espertissimi. Alla qual classe gli scrittori sulla bellezza,
ancorché strettamente aderenti alle metafisiche speculazioni, hanno avuto un diritto per essere ammessi. Le lettere
erudite e pittoriche, le descrizioni, relazioni, memorie, orazioni accademiche, statuti, giornali d’arti ec. formano una ben
ampia serie in questa prima parte, difficile a riunirsi in tanta estensione come vien abbracciata in questa nostra raccolta.
Ma di molto maggior curiosità, rarità ed interesse riescir dee la copiosa serie di feste, ingressi, trionfi, balli, spettacoli,
funerali, ove gli artisti isfog <span class="catalogo-pb" id="page_X">X</span> giarono in invenzioni e decorazioni pompose, che ci conservano coi monumenti
dell’antica grandezza singolarissimi esempi, i quali oppongono un bizzarro contrasto coll’orgoglio e la miseria
moderna, o piuttosto ci fanno conoscere quanto diversa sia la direzione dell’attuale ambizione. Così pure prezioso per
l’artista, non meno che per l’erudito, è il complesso grandioso delle opere che trattano degli abbigliamenti, delle
costumanze, giochi, danze, arme, musica, bagni, mense, invenzioni di tutti i popoli e della mitologia e d’ogni varia
osservanza religiosa; libri tutti, che il corredo delle tavole rende istruttivi e piacevoli persino a chi non s’immerge nella
profondità di questi studi, appagandosi di una superfìcial istruzione.</p>
            <p>Di curioso interesse fu sempre la serie degli emblemi e geroglifici, che altrove forse può trovarsi raccolta in maggior
numero, quantunque non possiamo dirla scarsa di preziosità dopo che l’arricchirono gli acquisti fatti in occasione della
vendita dei libri rari del duca di Malborough in Londra. Non comune altresì è l’altro articolo, che ha per titolo Biblie
figurate, vite istoriate, collezioni di ritratti antichi e moderni ed opere figurate di vario genere. In questo incontransi libri
di esimia rarità e di singolar interesse, sebbene non appariscano da prima strettamente connessi a questi studi. Termina
la prima parte coi dizionarj, gli abe <span class="catalogo-pb" id="page_XI">XI</span> l’aspetto umano è l’oggetto primario a cui mirano le arti dell’imitazione.
Raccolgonsi nella seconda parte i libri di antichità generali e discendendo al particolare trovansi quelli che spettano a
monumenti arabi, egizii, indici, etruschi, o italici avanti i romani, greci, greco italici ed ercolanensi. Vengono in seguito
la numismatica, la glittografia e le iscrizioni, opere che non ardisco di annunciare in una serie copiosa altrettanto come
gli articoli precedenti. Vengono quindi quelle di varia erudizione, cioè quei libri, che difficilmente avrebber potuto
appartenere a una delle citate suddivisioni. Ampia è la serie de’musei, gallerie e opere varie di pennello illustrate,

               
               
siccome delle opere di scultura di ogni modo antica e moderna. Non comune egualmente è la serie che qui trovasi
riunita degli autori, che intesero ad illustrare l’antica e la moderna Roma. Formasi una classe separata e assai numerosa
dalle descrizioni di luoghi celebrati per la loro singolarità in qualunque paese d’Europa, sotto il titolo di Vedute di Città
e descrizioni di Monumenti ec. ai quali seguono le guide e i manuali succinti per vedere le singole città: collezione rara
e preziosa; potendosi mediante quella procedere alla ricognizione di una quantità di oggetti importanti, che trovansi
dispersi per mutazioni di luogo ec. Si termina questa parte con una serie di cataloghi per vendite di quadri, marmi,
gemme, intagli e simili curiosità; poi alcuni libri in ma <span class="catalogo-pb" id="page_XII">XII</span>teria d’equitazione e di studi sulla configurazion del
cavallo; e in fine altri pochi libri di bibliografia.</p>
            <p>Se avessi creduto di arricchire questo catalogo con tutto quello, che strettamente concerne l’erudizione dell’artista, o
dell’antiquario, avrei ben visto come non erano eterogenei gli autori classici greci e latini, i quali s’incontreranno assai
scarsi di numero. Ma di questa preziosa e dotta suppellettile, perché estesamente e ripetutamente illustrata da’
bibliografi più rinomati, abbiamo affatto omesso di far parola.</p>
            <p>Forse, leggendosi questo proemio, i curiosi avranno sperato di trovarvi citato alcuno degli articoli più singolari e
preziosi, affinché venisse rilevato in tal modo il principal merito della collezione. Io mi sono guardato dal farlo, poiché
è tanta la diversità del giudicare in questa materia, che mi è di sovente accaduto veder pregiarsi altamente per rarità
alcun libro, ch’ io riguardai come ovvio; e al contrario ho tenuto in grandissima estimazione ciò, che da altri era meno
conosciuto o stimato; e perciò giudico meglio di tacermi e finire coll’augurar salute al lettore.</p>
            L.C.

            
         </section>
         <a rel="prev"
            class="btn btn-default btn-sm"
            href="/catalogo/section_1.26">« Previous</a>
         <a rel="next"
            class="btn btn-default btn-sm"
            href="/catalogo/section_2.1">Next »</a>
      </div>
   </div>
</div>
