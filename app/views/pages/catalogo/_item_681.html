<section xmlns="http://www.w3.org/1999/xhtml" class="catalogo-item" id="681">
                  <span class="catalogo-item-label">681.</span>
                  <span class="catalogo-bibl">
                     <span class="catalogo-author">VALTURII Roberti</span>, 
                     <span class="catalogo-title"><a class="catalog-link" href="/catalog/681">De re militari lib. XII,</a></span> 
                     <span class="catalogo-pubPlace">Verona</span>
                     <span class="catalogo-date"> anno D. 1472,</span> 
                     <span class="catalogo-extent">in fol. fig.</span>
                  </span>
	          <div class="catalogo-note collapse"><p>Edizione prima e rara di questo libro; legato in
	          mar dor. Il nostro esemplare combina colla descrizione
	          datane dal de Bure e da altri bibliografi, cominciando coi
	          quattro foglietti Elencus ossia Index rerum, indi la
	          prefazione che incomincia Credo equidem e il fine ove sono
	          li 32 versi latini, i quali cominciano Valturii nostrae
	          Princeps altissime linguae, e terminano Teque sequi
	          ec. indi: Johannes ex Verona oriundus Nicalai Cyrurgie
	          meidici filius, Artis impressorias magister, hunc de re
	          militari librum elegantissimum litteris et figuratis signis,
	          sua in Patria, impressit an. 1472.</p> <p>La preziosità
	          singolare di questo libro è nelle stampe in legno eseguite
	          probabilmente da Matteo Pasti Veronese, il quale unitamente
	          a Vittore Pisano detto Pisanello, pur veronese, lavorò molto
	          per li Malatesti di Rimino: e per conseguenza anche questi
	          disegni che illustrarono un’opera di autore Ariminese
	          dedicata a Sigismondo Pandolfo Malatesta possono essere
	          stati eseguiti da uno di quegli artefici, che erano per
	          l’ingegno loro non, solo più chiari in Verona, dove il libro
	          venne stampato, ma anche più accetti a que’ Mecenati sotto
	          il cui dominio ogni ramo d’arte e di lettere godeva di
	          nobilissima protezione. 82 sono le stampe sparse fra il
	          testo, alcune delle quali difficili e complicate per la
	          prospettiva, sono mirabilmente disegnate, in tutto ciò che
	          alla figura umana appartiene: non veggiamo che siasi
	          eseguita cosa migliore in quell’epoca, in cui le scuote
	          della Germania vantavano uomini chiari e contendevano
	          all’Italia il primato nel <span class="catalogo-pb" id="page_125">125</span> le arti
	          dell’intaglio e della stampa.  L’Esopo del Tuppo è di gran
	          lunga inferiore in merito di disegno, quantunque prodotto
	          una dozzina d’anni dopo e ragionevolmente tengasi in tanto
	          pregio. Aggiungiamo che lo stesso Valturio era disegnatore,
	          come il riferiscono alcune lettere dal Battara riportate
	          nella Raccolta Milanese: ma appunto esaminando le tavole del
	          Valturio trovatisi differenze notabili fra alcune che
	          possono essere tracciate da un ingegnere semplicemente e
	          altre da un peritissimo artista. Oltre di che, giova notare
	          la molta somiglianza, che passa tra alcuni disegni di queste
	          figure e lo stile delle opere di scultura, che veggiamo in
	          alcuni bellissimi medaglioni di Matteo Pasto e di Vettor
	          Pisano, i quali erano in quell’età insigni nell’arte di
	          modellare, dipingere, disegnate ec. Poco o nulla sul merito
	          di queste tavole si estendono gli scrittori. Il Papilou ne
	          tace, il sig. Ottley indica qualche cosa

		  
	          
	          

		  sull’assertiva data dal Maffei nella sua Verona illustrata e
		  si riporta al fac simile che il sig Dibdin ha dato nella
		  Spenceriana.</p></div>
	
	              </section>